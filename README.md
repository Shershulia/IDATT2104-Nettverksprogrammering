Faglig innhold
Datakommunikasjon: Standardisering og lagdelt kommunikasjon. Protokoller på applikasjonslag, transportlag, nettverkslag, lenkelag og overføringsteknologi på fysisk lag. Om nettverksstrukturer og virkemåten til nettverkskomponenter.

Programmering: Tråder og synkronisering. Sockets (UDP og TCP). Asynkrone løsninger. Høyerenivå nettverks API (er). Sikkerhet.

Læringsutbytte
Kunnskap

Kandidaten skal:

kunne forklare grunnleggende prinsipper og arkitektur for datakommunikasjon
kunne redegjøre for protokoller og deres funksjonalitet i lagdelt datakommunikasjon
kunne redegjøre for nettverksstrukturer og nettverkskomponenter
kunne redegjøre for hvorfor man bruker trådede programmer samt nødvendigheten av synkroniseringsmekanismer mellom disse
kunne redegjøre for fordeler og ulemper ved utvalgte nettverks API-er og kan gjøre en begrunnet vurdering av hva som er mest hensiktsmessig i gitte sammenhenger
Ferdigheter

Kandidaten skal:

kunne analysere datatrafikk og bruke et utvalg hjelpeverktøy for å analysere tilstanden til maskiner og nettverk (D)
kunne lage velfungerende trådede programmer (D)
kunne lage både forbindelsesløse og forbindelsesorienterte nettverksløsninger (D)
Generell kompetanse

Kandidaten skal kunne kommunisere med fagpersoner om nettverksprotokoller og nettverksløsninger

Læringsformer og aktiviteter
Forelesninger/workshops og øvinger. Programmeringsøvingene skal forevises øvingslærer for godkjenning, de øvrige skal innleveres. Emnet er delt i to deler:

Datakommunikasjon: I denne delen må alle øvingene være godkjent for å få gå opp til eksamen. Øvingene skal leveres inn for vurdering.
Nettverksprogrammering: I denne delen er det hovedsakelig praktiske programmeringsøvinger. Alle må være godkjent og godkjenning skjer ved framvisning for øvingslærer i øvingstimer på datalab.
